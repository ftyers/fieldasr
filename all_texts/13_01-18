
Еттык, к'ыпалёмтэлгыткы торПын'ылтэ Гым Анна

ОРВИтъычгыргын ымыльыЧукоткак игыр тъэттывиТылеркын. Эмкэткыльинэт тъылын'ольыт тэгйин'э мэйн'ыльин ынкъам нэнэнэргин. 
Ынн'ин гамн'ылтэтлен инэнлельын РоспотребНадзорэн Антон Семенихин. 
Чукоткак амн'ыроотк'автагнэты января гатъылын'оленат ОРВИ тэгйин'э мытлын'К'леккэн н'ырок' парол о'равэтльат.
Тэн'ынн'ин к'нут ымыльыокругык ымы тъарын' ныТъылын'ок'энат Въэн'ык. 
Ымыльэты К'ликкин н'ыръо парол о'равэтльат, ынк'энайпы мынгыткэн мэйн'ыльыт, к'утти нэнэнэт. 
Транкэтъон'атын, инк'ун Чукоткак чама тъарын' энаврын'ыркыт коронавирусата. 
Тан'ын' ынкэгйит вагыргын гэнъэтлин. Инк'ун амыгЛьовылгыка гитлинэт крычмынПан'ъэвн'ытома нымытвальыт, чама амАк'ан'аргынэната люнЛейвыткутэ гитлинэт нымытвальыт. 
 HYPERLINK "digiton:4:u1053?u1054?u1042?u1054?u1057?u1058?u1048?*u1053?u1054?u1042?u1054?u1057?u1058?u1048? new - u1087?u1077?u1088?u1077?u1073?u1080?u1074?u1082?u1072?_3.mp3" НОВОСТИ*НОВОСТИ new - перебивка_3.mp3

Н'ирэк'ликкин ыннанмытлын'эн парол ройыръыт Чукоткайпы гаЯаленат нымытвараНВэлытковкэн программа "Дальневосточная ипотека". 
Ынк'энайпы н'ирэк'ликкин сентябрьгыпы кытур, титэ пууръу гэнтылин тэнмычьын программакэн, ганВэтгытрэлявленат курык ынк'энаПрограммагъет ымы пэтыНымытварат, нак'ам ымыльыЧукоткак. 
Ынк'энак  гъАчын'ыМанэнтоленат амалван' вальыт нымытвальыт, люнГитэтэ нэнтынэт майн'агыргын ынкъам ройыръытВагыргын нымытвальэн. 
Ынк'энак гэМигчирэтлинэт тан'Ымыльо банкыт Чукоткак. 
Нымытвальа ым тэн'у нылгык'энат, инк'ун таДокументан'кы отгын' гатваленат пэрэма н'инвилльэн ипотека. 
К'ол нымытвальа гивлин, инк'ун тэгНытэн'к'ин программа, нэкэм н'эныльэты. 
 HYPERLINK "digiton:4:u1053?u1054?u1042?u1054?u1057?u1058?u1048?*u1053?u1054?u1042?u1054?u1057?u1058?u1048? new - u1087?u1077?u1088?u1077?u1073?u1080?u1074?u1082?u1072?_3.mp3" НОВОСТИ*НОВОСТИ new - перебивка_3.mp3

госАвтоИнспектортэ Въэн'ык рылеПлыткунэт к'ол мигчир нынныльэн Нетрезвый водитель, ръэнут гамголенат торГэвэКрычмын'н'ок ынкъам гэплыткулинэт пытк'айвэ мынгыткэн ыннэн паролк'ав январык. 
Ыргынан гэГитэлинэт тылечьыльыт, инк'ун Этылечьыткутэ нъытванат ак'атчытвама. 
Мин'кыри гэнЛелинэт ынн'ин вальын мигчир, гатвылен инспектора тылечьыткоГынрырэтыльэн отделгыпы ГИБДД Татьянана Полищук. 
Ынк'эната ыргынан гэЛьулинэт крычмынЫ'лёма н'ырак' ак'атчыТылячьыткольыт, нак'ам чама к'ол аПравакыльэн.
Ынк'энаМэгчерынЛяма ганвэтгавленат чама ылечьыльыт, нымкык'инэт ковлёрвыма нывэтгавволгыткок'энат, чама эРичиткыльинэт вакъонвык тыляма. 
ГИБДДмэгчерынвык нинэльук'инэт, инк'ун тылеМкэтвитэ нитк'инэт ак'атчыКовлёрвыткольыт Въэн'ык, кытур ынн'ин гъАрэленат ыргынан н'ирэК'ликкин мынгыткэнамэл, пытк'ыКытор ым тъарын' - н'ирэк'ликкин н'ырок' парол тылечьыльыт. 

НОВОСТИ*НОВОСТИ new - перебивка_3.mp3
Въэн'ык гэГитэлинэт мин'кы гатвата ак'арагыргыт, ръэнутэт гэнчимиръэвлин ёо'Кытийга  торГэвэКрычмыма, титэ янрайгыт гатваленат н'ирэК'ликкин метрамэл секундак. 
Н'ирэк'эв н'ырок'ав январьЫ'лёк кытийга рыЧимиръэвынэт рэск'ыт мынгыткэн майн'ыНымытваракэн. 
Нэкэм равытгырык О'ткэ 32 ынкъам Откэ 50.
Элек ынкы майн'ыТанкавн'ылк'ыл. 
Чама н'ырак'ав ы'лёк гэЧимэтлинэт аакалпынрыН'элгыт, амЫнк'эната гэПин'кулинэт ээкэт ынкъам рыПин'кувынэт кытэ омылпынрыткогыргын, эмРэнТэнкэвн'э ымыльо пылвынтын'илгыт. 
Итыкэвын гэК'иврэТэнкэвн'ылинэт, амЫнк'эната эТэн'К'ытвикэ гитлинэт нымытварат, нэкэм гытрочакэнат. 
Ымы амАк'аН'аргынэната галвавленат н'ойНомакавкы, рыРак'ылк'ылявъё гэнльэтэтлин ытръэч пылыткон'н'ок крычмынПан'ъэвн'ыток. 

Атав!

