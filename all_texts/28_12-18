
Еттык, к'ыпалёмтэлгыткы торПын'ылтэ. Энанымн'ылявыльэгым Анна Гыргольгыргына

Янор ым тыквыргын: Игыр талваЭргаттагнэты рагтийгыръогъа ымыльэты нэкъаан'к'ачкэн ан'к'ачормыеквэ, янрайгыт к'мэк к'ликкин мынгыткэн метрамэл секундак. 
Гынрырэтыйгут итык лын'ыткуркыт авынУправленияйпы МЧС, эквэткэ нымнымгыпы, вэтгавъёлгын к'иврэВинрэтыльин 112. 
Ынн'ытэк' Билибинок гумэкэтлинэт, палёмтэлынво гэнтылинэт энаТайкынвыгыргын пылвынтоЯнвык Песчанкак майн'ъЫрмытк'ыНомакавРан.
Ынк'эната омакатынвэты авыНымытвальэпы гаВэтгавыск'эвленат мигчитльэт асоциацияйпы авынНымытвальэн Билибинский районак. 
Нымкык'инэт пынлёт пылвынтольэты нантэнмавынат. К'эльук'ым лыгиГыйипу нэлгыркынэт нутэт, яаёттэ талян'кэнайпы к'орагынрэтыльа. 
Морыкы гамн'ылтэтлен Анна К'утынкэу, такалгын инэнлельин ассоциации авынНымытвальэн Билибинский районак. 

Омаканма гавэтгавленат авынНымытвальык рээн чама нутэГынритыльыт вэтгавъёлгэпы, ымы эрмэмкыт корагынрэтХозяйствойпы ынкъам чинит инэнлельыт майн'ыПылвынтонвэн. 

ГэГитэПлыткулинэт заявкат ръэнутэт гэнн'ивлинэт фондагты Купол. амраМанэльон'а ынкы к'ликкин н'ырок'ав конкурсанляма. 
Ынк'энак гэрмэлтэтлинэт к'онъачгынкэн мэгчерТэнмыьыт рак'эты Куполгыпы нэрэТрилн'ыт мыкын' мынгыткэнак млнАК манэт. 
Мин'кыри гамн'ылтэтлен инэнлельын Фондэн Людмила Данилова, ынанМыкын', н'ырак  проектат манэтрэлылк'ылтэ вагыргыгъет авынНымытвальэн. 
К"ол нымытвальа ныранТомгавк"энат фильмыт, пэгчин"у нинэлгык"инэт ылпыКалегыргыт, к"утынэ ым рытомгаво нэрэнТын"ын фильм вагыргыгъет ымыльорыкы лыги тэкэлин"ыльин Юрий Рытгэвынин. 
Ынкъам раМанэтрэлн"ыт майн"ыПроектагты: раТэнмавын"н"он"ын рэмкын э"ранвэты нымнымык Ламутскоек ынкъам Чуванскоек. 
Н'иръэ мэгчерТэнмычьыт ганТэнмавленат эмРэнТэн'ытвивэ АройвыгынрэтВагыргын ынкъам Бизнес.
К"эпэрвээмык тэнмавылк"ыл рамкыльыран, ръэнут лыгэЯагты вальын ынкы.
Мэйн"ыпилгык ынкъам Вытээк рытомгавылк"ыл проект нынныльын Тан"Вагыргын, кэлиткульык рээн рэтГиливн"ыт мытлёчетыльыт СпртИнтернайпы. 
Тан"ЫнанЯайво вальын проект инэнмэлевэтыльин, Чаакэн ынкъам Билибинский районак нырэГитэн"к"инэт ымыльо тъылльэт онкологията.
Ынкъам к'ол проект гэтэйкылинэт, инк'ун яаёлк'ыл инэныйгулевкин лаборатория, мин'кы рэРэйгучечн'ын'ыт рымагтыкэнат гыннэнМаляватыльыт Эквыкынннотак, кэлиткульыт игыр техникумык.

Мыгкымин'ыльыт нымытвальыт Анадырский районак рэК'эвииръыПирин'ыт торГэвэКрычмын'н'огты. ГаМанэТрэлленат муниципалитетгыпы. 
Рычимъувнинэт ынн'ин, эмМынгыткэн тысячЧа ыннанРойыръэты, ымыльо манэт гэНН'ивлинэт вэлыткольэты "Анадырская торговая компания"йпы, "Берингов пролив"гыпы ынкъам вэлыткорайпы "Авиатор" вальын Угольный копик. 
ГамгаАдминистрацияк нинэКэлик'инэт тъэр ройыръыт мыгКымин'ыльыт нымытваркыт. 
Ымыльо раСертификатаПэрэн'ыт, ынк'эната ытри рэркурн'ыт кимитъыт, ръотавъёттэ ытръэч эк'имлыт ынкъам таак'ат. 
ЧенэтГэта рэКимитъыНН'эн'ыт мыгКымин'ыльыт. 
Итык ым эгыттагнэты лыги, рэК'эвииръыПирин'ыт ынн'ин амн'ыроотк'леккэн мынгыткэн н'ырак' парол ройыръыт. 

Атав!

