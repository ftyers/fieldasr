
Еттык, к'ыпалёмтэлгыткы торПын'ылтэ. Гым Анна Гыргольгыргына

Чукоткак к"ээк"ын нинэТэйкык"ин мигчир мэгчерТэнмычьыгъет "Безопасные и качественные автомобильные дороги". 
Правительствойпы округкэн пын"ылтэлыркыт, гэЛьулинэт микынти рэтэРъэнн"ын"ыт равытгырык Мира ынкъа Партизанская Въэн"ык. 
НаранОмравн"ыт кэлитэ контрак тэръэнн"ыльык рээн компанияйпы Зевра. Ыргынан нэрэнТэн"ытвивн"ыт ръэтТылян ивлельу кылгынК"леккэн метрат. 
Мин"кыри гивлин инэнлельын депатраментэн промышленной политики Виктор Бочкарёв, кытур гэТэн"Мигчирэтлинэт ытри, амЫнк"эната тэРъэнн"ыльу ринн"ыт ымы яврэна.
Кэлигйит мигчитти рыляёлк"ылтэ июньЙъэлгэпы талваСентябрьТагнэты, энмэч ганТэнмавленат манэт к"ликкигн к"онъачгынкэн млнАт. 
Ынк'ъом департаментак мигчитльэ нэрэЛьун"ынэт н"ирэк"эв гынонЧывептыГэвэк к"утти тэРъэнн"ыльыт микынти рэМигчирэнн"ыт региональный ръэттылянвык, нэмык"эй национальный мэгчерТэнмычьыгъет. 

К'ол нымытвальын Билибинок н'ээккэк'эй мынгыква гэнК'эвиивлинэт, Светлана Щепкована пиринин мынгыкво медаль Совэтэн Федерациен, энмэн "За проявленное мужество". 
Чинит к'онъачгынкэн гивильу итыльын, ынан рыегтэлеву нэнтын к"ол н"ээккэк"эй, кытъАткэ ытлён и"нныКэмлиле иллик'этгъи ралечетынвык, итык ым илГыпкэ гитлин, нак'ам чымче атвака гитлинэт мэйн'ыльыт. 
Губернаторына Роман Копинына ганВэтгавлен н'ээккэк'эй, майн'ыРъатГырго лыгнин, инк'ун пыллин'ыльу гитлин. 
Ынин медаль рин'энэн'этэ нэрэНН'ивн'ынэт Билибиногты.
Транкэтъон'атын тэн'ынн'ин вальыт медальте ынн'ытэк' пирининэт н'инк'эе нымнымгыпы

Турыльын выставка гэтэйкылин музейный центрак Наследие Чукотки. 
Нынныльын Бесценные сокровища Уэлена. 
Гантэнмавленат оратъЫлёгты ынанЫ'тъыёчакэн Увэлекин ван'к'ытТамэнн'ыльэн  - н'утингивик н'рак'леккэн мынгыткэн гивит о'ратъЫ'лёйпы Еленанэн Янку ынкъам Галина Тын'атваалынэн, ынкъам н'ырак'леккэн мытлын'эн гивит Мая Гэмаввэн. 
Ынк'энанат н'эвъэнйыръыт лыгиВэймэну нэлгыркын ымНутэйиквик ымыльо тамэнн'ыГынрэтыльа. 
Ыргинэт мигчитти тайкыёттэ ягталма ынкъам к'утти яаёлк'ылтэ к'нут виилыгтыт ынкъам документат игыр тан'льон' н'ирэк'эв раПытвык Музейный центрак.  
Ымыльэты к'ликкин мынгыткэн н'ирэк' парол предметтэ.
Тэн'вытку наранКалыровн'ыт виилыгтын Маянэн Гэмаввэ, ръэнут гэтэйкылин ымыльорыкы лыги художникыльа Иринана Левашована. 
Ынк'эн выставка ратван'ын январьЙъэлгыПлыткоТагнэты. 
Ынн“ытэк гэнК“ээвивлинэт ынпыльыт ынкъам мыгКымин“ыльин ройыръыт нымытвальыт Эквыкыннотак ынкъам нымнымык Озёрное.
Ымыльэты гантэнмавленат мынгыткэн н“ырак“  парол тэючгыт гаКэмэтъыма.
Морыкы гамн“ылтэтлен инэнлельын авынНымытвальэн организацияк К“энъев Вера Тэвлянто:


Ынан чама тывнэнат вэлыткоракэнат кимитъыт, ръэнутэт рыльятатъё гэнтылинэт Рыркайпыягты ынкъам Ван“к“арэмагты, ынк“энат нэмык“эй тэнмавъёттэ торГэвэКрычмынвэты — вытачгытрыРооттэ, уунъыт ынкъам лиглигыт. 



Мургин регион нэмык'эй нинэвинрэтк'ин акциянляма таНыннатъё "МойбизнесПомогает".
Амн'ырооткэн вилыткульэ кынмал гаМэгчетльыма центрайпы Мой бизнес гэйытлинэт торгэвэгты к'эвииръыт яйвалракэн нананагты. 
 ТорГэвэКрычмынкэн к'ырготтык нэнэнэтэ нэльунэт к'эвииръыт - кэнтит ынкъам калеткоЯанан'ат. 
Н'эвыск'этэ ым ынкы гэпирилинэт к'эвииръу амалван' вальыт рыТан'пэравкэнат малечгыт. 
Инэнлельын Фондайпы Ольга Плотникова гивлин, инк'ун ымы кытутйиткук ынн'ин вилыткульыт гитлинэт, гинэнКэвиивлинэт ейвэлти ынкъаим нэнэнэт округкэн маляврайпы. 

Атав!

