Лыгъоравэтльат мин’кы нымытвальыт – эмнун’ык лымэвыр ан’ќачормык, нытвыќэнат ќорагынрэтыльо (эмнун’ыльу) ынкъам ан’ќальо. Эмнун’ыльыт лыгъоравэтльат ныттвыќэнат ќорагынрэтыльо. Ытри нынымытваќэнат эмнун’ык. Ќлявылтэ – эмнун’ыльыт ныќоргынрэтќэнат, нытэпэгтын’ќинэт, нытэйкыќинэт орвыт амалван’ вальыт, нинэльуќинэт ынкъам нытэйкыќинэт ымыльэты ы’мыгыргын яракэн, ныльувылгыќинэт ынкъам ныпууръыќинэт ан’ќачормыльык рээн. Нэвъэнйыръыт ныяранлеќэнат (нымигчирэтќинэт ярак): нытэнэлгыќинэт тайкынво эвиръыл, ёрон’ы, рэтэм, нытароолгыќэнат, нынмэйн’эвќинэт нэнэнэт (ныкынъюќинэт), нытакыкватъолќэнат. Эмнун’ыльыт лыгъоравэтльат нытваќэнат нымнымык н’ыраќ лымэвыр мынгыткэн. Эмќыннымнымык варкын читкин н’элвыл. Льэлен’ык ќорагынрэтыльыт лыгъоравэтльат ныялгытќэнат мачамќынъэльо. Элек нымным нынъэлќин ыннанванвык. Элек нэлвыльыгйит нылеќинэт амынан ќлявылтэ. Ынкэтэгныкин вагыргын нытвыќэн ќаальатгыргын. Ќаальатгыргын – ынќэн тылягыргын гэн’элвыльэ ан’ќачормыты. Августык ќлявылтэ – ќорагынрэтыльыт ныпэлќынтэтќинэт ярагты (нынымэты).
