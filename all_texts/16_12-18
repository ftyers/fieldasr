
Еттык! к“ыпалёмтэлгыткы торПын“лытэ. Энанымн“ылявыльэгым Анна Гыргольгыргына

Департаментайпы социальной политики нымн’ылтэлк’энат, н’утингивик н’эръамытлын’эн ройыръыт гаМанэПэрэленат, инк’ун мачыННыматык нымытвараКотъёкэн ипотека.
Ынн’ин вальын вэнратгыргын мыгКымэн’ыльэн ройыръэты гамголенат н’отэнГэвэпы.
Ынн’ин амЫннанча ныМанэтрэк’энат департаментайпы мытлынча мытлын’К’леккэн тысячмэл ройыръэты, микырык н’утинГивик гъурэтлин н’ырок’ав ынкъам мыкын’ нэнэнэт, ынкъам микырык ачын’о нытвак’эн ипотека. 
Нак’ам ымы инээру нэмык’эй манэта нинэвинрэтк’инэт к’олеПрограммагъет. 
Нывинрэтк’инэт манэтрэлык к’мэк ыннэн гапаролма миллионамэл котъёма нымытваран, ынкъам эмк’ынЙъилгык департаментайпы инэВинрэтыркыт ачын’н’ыток, оптыТъар процентат нэйылыркыт банкагты.
Ынн“ин гаВзносаПэрэленат н“утинГивик ыннэн мыгКымин“ыльын ройыръын. 
Н“ыръоРойыръа ым манэПэлятъёттэ нэнаЯак“энат процентаТрэлык. 
ГамгаОтделак социальной поддержки тан“ыМн“ылёк вальыт ръаВэнратгыргыт ынкэгйит нытвак“энат мурыгОкругык. 

Нэмэ к“ол компания гэнъэтлин ТОРык Чукотка, ынк“эн АрктикПромПарк. Ынн“ытэк“ ганъОмравленат кэлитэ рээн Корпорацияк развития Дальнего Востока. Ынн“ин нымн“ылтлк“энат мигчитльэт Фондайпы развития Чукоткак. 
Эвыр рытэн“ытвивкы Промышленный парк Анадырь, рын“Рыляё ратван“ын ымыльэты бизнесынЛягыргын. Ынн“ин вальын парк ганТомгавленат 2018 гивик. 
Ынкы нытГиливк“инэт мэгчерТэнмычьынТомгавыльыт тэННын“кинэт, тын“ачьынМайн“авыльыт ынкъам мигчитльэт энанК“этавЯанан“Мэглегыткольыт. 
МэчЭкэвку бизнесынЛяльа нэлгыркын, инк“ун тэн“Уйн“ыльинэт мэгчерВанвыт, ымыльо торТайкыёлкылтэ, чама ляйвэнан“гыргын. 
Кынмал гАрмамкыма округкэн, бизнесынлягыргэпы ынкъам МинвостокРазвитияйпы, нынЧичьэтк“инэт, инк“ун рымагтын“ инэТэйкынвылк“ылти объектат, мин“кы рэтГиливн“ыт организацият. 

Чукоткак гамголенат тэнмавкы к’онъачгынк’авкэн омакатгыргэты айгыск’ыНотакэн авынНымытвальэн. 
Ынн’ытэк’ мынгыткэн н’ыръо парол декабырык гумэкэтлинэт энанТэнмавыльыт, ынкъам анъОмравленат титэ рыляёлк’ыл омакатгыргын. 
Румэкэнн’ыт делегатыльыт к’ликкин мытлын’эн парол мартак Салехардык ямало- ненецкий автономный округкэн. 
Ынн’ин морыкы гамн’ылтэтлен ы’тъыёлкэн такалгын Ассоциациен авынНымытвальэн Чукоткак Александа Тэвлявье. 
Чама тривн’ын, нынумэкэтк’инэт ассоциацияйпы авынНымытвальэн амЫннанча н’ыранГэвэк. 
НыМэйн’Умэкэтк’инэт эмрэнЛьун’э торЭнанляльыЯн Российскакэн ассоциациен. Игыр ынкы инэнлельу нитк’ин депутат Госдумэн Ямалгыпы Григорий Ледков. 
Инээру тратвын’ын, ынанЯачыкэн амн’ыроотк’авкэн омакатгыргын гатвален нэмык’эй Салехардык. Ынкы умэкэтыльэ гэтэйкылин авынВаратэн программа Коренные 2021, тан’ымыльо тывъёттэ чимгъут ганъОмравленат ыннэнКэлик. 

Нымытвальа гайман“эн ринэВинрэнн“ыт курык тылечьын, ръэнут нараЯан“ынат мигчитльэ билибинский ы“тъынМигливкин приютак. 
Интернет площадкак   planeta.ru гамголенат манэтНомакавык. ИАгты Чукотка гамн’ылтэтлен инэнлельын приютгыпы Елена Веселова,ынан тывнэн, инк’ун Билибинок к’ача энмэч н’ыръо гивит нынтэнмавк’эн ырган приют. 
Игыр ынкы нытвак’энат ыннанмытлын’К’леккэн  мынгыткэн н’ыръа парол ы’тъыт ынкъам мыльЫтъыт. 
Ник’инэт, лыгэЯагты вальын тылечьын. К’эльук’ым ынк’эната тан’Рэвлын’ ратван’ыт ы’тъыт, кимитъыт, амалван’ вальыт яанан’ат, нэкэм таран’эчгыт, чама н’ойЭнатъытынвэты тан’Тылян’. 
Игыр ым ытри  нИмрыРивлетк’инэт, ныКимитъыНэймэвк’инэт яама мэйн’ыВильэт ковлёрвыт такси. 
Ынн’ин манэНомакавкы планетак ру гэвинрэтлинэт мигчитльэт юристано Асоциацияк гынниГынритыльин ЗооПраво. 
Ытри нинэВинрэткинэт билибинкэн нымытвальэты оптытъар гивит. Эвыр ым ралвавн’ыт манэНомакавкы тылечьынн’ак, ромакавъёттэ манэт  нараЯан’ынат манэТрэлгыргык чама ачын’ынтон’атык. 

Н'уткэтэгнык ытръэч, атав нымэльэв, эргаттагнэты. 

