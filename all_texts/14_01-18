
Еттык!

Чукоткак нэмэк айвэкэнайпы амн'ырооткэн о'равэтльат энаврын'гъат эк'этэгйин'э СOVID-19.
Ыннэнчьэн о'равэтльан Въэн'ык, ынкъам н'эръамытлын'эн Билибинок. 
Ымыльэты торыМгойпы пандемия гытъылын'оленат 568 парол о'равэтльат. Ынк'энайпы гэмэлевлинэт 526 парол о'равэтльат, айвэкэнайпы мэлеквъэт к'ликкин н'эръамытлын'эн. 
Игыр ярак ванвыйгот нэнтынэт 145 парол о'равэтльат ымыльыОкругык. 
55 тысячкэнамэл гаТестаПэрэленат. 
Транкэтъон'атын н'утинНеделяк нэмэ  микынти тэгъен'ыркыт тестаткок нинэгитэк'инэт инфекционнай отделенияк инъэ, ынкъам нэнэнэргин поликлиникак вулк'ытвик мытлын'ычьэпы. Округкэн Департаментат аройвыГынрэтгыргэн гатвыленат, ымыльо анализыт ынкъам кэлит ынк'энагъет нинэТэйкык'инэт тэн'эВиллькэ. 

НОВОСТИ*НОВОСТИ new - перебивка_3.mp3
2020й гивик к'ликкин амн'ырооткэн парол ройыръыт РЫНЫматНымнымгыпы Чукоткайпы гэПирилинэт государственные нымытваракэнат сертификаттэ.
Транкэтъон'атын, тэн'вытку амн'ырооткэн гивит галяма федеральный бюджетгыпы гэтриллинэт  158 млнат манэт, ымыльэты тэнмын'ылк'ылти, инк'ун нъыЯанат нымытваракорма.
Чит 90-е гивиткук ганныматленат кылгынкэн ыннэн парол нымнымыт -  ЗолотогОрье, ОтрОжный и Шахтёрский в Анадырском районе, ВстрЕчный в Билибинском, ИультИн, ЛенингрАдский и ПолЯрный в городском округе Эгвекинот, а также БарАниха, БЫстрый, КомсомОльский, ВалькумЕй и КрасноармЕйский в городском округе Певек.
Ынк'энаНымнымгыпы ымыльэты н'ырак'леккэн амн'ырооткэн парол ройыръыт манэтрэлылк'ылтэ, ытръэч к'утти кытур гэвэПлыткон'н'ок галвавленат льук. 
Амынк'эната виин раСертификатаПэрэн'ыт к'ликкин амн'ырооткэн ройыръыт, ыркы нэТрилынэт н'ирэк'ликкин кылгынкэн н/ыръо парол млн. рубльти. 
Ынк'эн кылгынкэн ройыръыт Паакэйпы, амн'ырооткэн Эквыкыннотайпы, н'рок' Анадырский районгыпы ынкъам н'ирэк' Билибинский. 
Ытри ымыльо нэрэркурн'ыт нымытварат к'олеРегионак Россиен. К'утти сертификаттэ нэрэЙылн'ыт н'отэнН'ыронЙъэлгыТыляма. 
 HYPERLINK "digiton:4:u1053?u1054?u1042?u1054?u1057?u1058?u1048?*u1053?u1054?u1042?u1054?u1057?u1058?u1048? new - u1087?u1077?u1088?u1077?u1073?u1080?u1074?u1082?u1072?_3.mp3" НОВОСТИ*НОВОСТИ new - перебивка_3.mp3
В Чукотский районак гамголенат конкурс, ынкы рэнумэкэвн'ыт кэлит, инк'ун нъынЧимгъувн'ынэт чинит нымытвальа ръэнут тайкыёлк'ыл районак 2021 гивик, ынк'энагты раМанэтрэлн'ыт округкэн бюджетгыпы. 
Манэт наранВэтгытрэлявн'ыт таран'гырнэты, танкавн'ыгыргэты, эвытлым таръанн'ыгыргэты.
Чама эвыр рэкэлин'ыт инк'ун танкавн'ынво яаёлк'ылтэ пан'ъэвн'ытоЯнвыт. Тан'Манэнн'атын' эвыр тэнмавылк'ылтэ амалван' вальыт майн'ыМероприятият, эвытлым гынрыру вальылк'ыл вагыргын авынНымытвальэн, эвытлым к'ръачетгыргэты ынкъам аройвыВагыргэты. 
Заявкат ныНумэкэвк'инэт мынгыткэн ыннэн паролк'авТагнэты февральЙъэлгэн.
Транкэтъон'атын, ынн'ин вальын программа нымигчирэтк'ин Чукотский районак 2019 гэвэпы.
Пытк'ыКытур ынкы рыМигчирэвнинэт н'ыръо проектат: гэнТурэвлинэт эмыннэнъюну нэнэнэргин гэчеватынвыт Льурэк ынкъам Энурминок ынкъам гэнТэнкэвн'ылинэт рэск'ыт мэнъотамэнн'ырак Уэлек. 
Кытур чит тайкыёлк'ыл ралечетъЯнвын К'ытрык ынкъам к'ръачетЯнвын Н'эск'эк, ытръэч амКоронаВирусытвама ынк'энат мигчитти тайкыёлк'ылтэ н'утинГивик, гайман'эн рэенн'ыт инэнТэнкэвн'ыльыт. 
НОВОСТИ*НОВОСТИ new - перебивка_3.mp3

Нэмэ к'ол кэликэл ымыльорыкы тан'Гэтан' гэнъэтлин. Гэтэйкылин туркэликэл ноябырык кытур, нынныльын "Прикладная этнология Чукотки: народные знания, музеи, культурное наследие".
Ынк'эн кэликэл гантомгавленат кэтъонво Николай Львович Гондатти, ытлён этнографо гитлин, н'ирэк'эв инэнлельу Анадырской округик. 
КаленТэнмавыльо гитлинэт гъюлльэт историягъет ынкъам экономикагъет Северо-Восточного комплексного НИИ ДВО РАН ынкъам мигчитльэт Музейный центрайпы Наследие Чукотки. 
Ырыг рээн гэмигчирэтлинэт тэКэлин'ыльыт россияйпы ынкъам а'оленотайпы. 
Ынн'ин ымКынмалльа ыргынан рыТомгавнэнат кэликэл, мин'кы рымыльавынат мигчир ынкъам к'этпыльатгыргын ынкъам гыттапгыргын Гондаттинэн.
Ынкы гэкэлилинэт ымы энанЭргыпавыльыт культурэн ынкъам вагынрэн мурыгНутэкин. 
Ымыльэты кэликэл гаЙпатленат интернетСайтык Музейный центрэн "Наследие Чукотки". 

Атав!

