


Еттык, к’ыпалёмтэлгыткы торПын’лытэ. Гым Анна Гыргольгыргына

Нымкык’инэт кытвагыргыТваГынрэткэнат тэнмычьыт нынтэнмавк’энат Чукоткак, ымы бизнесынЛельин. 
Мин’кыри гивлин губернатор Роман Копин, ынн’ин гантэнмавленат мачОтгын’ вагыргын вилыткульин, нэкэм манэтрэлгыргыт ыргин коммунальныкэнат налогакэнат ынкъам мэгчерВакан’ынвыкэнат. 
Эгыттагнэты ырыкы гэвинрэтлинэт н’ырок’леккэг миллионамэл, ымыльо манэт коммунальные манэтрэлгыргыт. 
Тэн’вытку н’утинГивик гаСубсидияПэрэленат ымы социальные предприятият. 
Гэкэлилинэт ынк’энагты н’ырок’леккэн н’ырок’ парол мэгчерВакан’ынвыТрэлыльыт, ырыкы тын’ивнинэт мынгыткэн н’ырок’ парл млнат рубльти. 
Чама правительствойпы гинэВинрэтлинэт процентаТрэлык кэмэтъыРэвлятыльэты. Ынк’энагты гэкэлилинэт кылыгнкэн соглашеният предпринимателильырык рээн, ырыкы нэтрилынэт к’онъачгынкэн гапаролма миллионат. 

Въэн“кин мэрияк гумэкэтлинэт инэнлельыт ынкъам нымытвальыт, микынэ гэрКурлинэт торТаран“ъёлк“ылтэ нутэт. 
ЧэнэтНотальэн этынвэты гатвыленат мин“кыри нымигчирэтк“ин к“ол программа, рэк“э ринэВинрэнн“ыт таран“ма. 
Инэнлельэ Департамента промыш й политики Виктор Бочкарёвына гатвылен,  гайман“эн Правительствойпы округкэн ринэвинрэнн“ыт манэта котъёма таран“эчгыт ынкъам энаан“Рэвлянма. 
Виин ым ытръэч гэмо тъэр манэт нэрэТрилн“ыт ынк“энагты. 
РаманэтРэлн“ыт правительствойпы округкэн лыгэн эвыр н“эранГэвэгты, ынкэн“ит рывэтчавылк“ылтэ торНымытварат чиниткин нутэк. 
Нак“ам чама аТымн“энРывэтчавн“ыкыльэнат амалван“ вальыт нымытварат. Гивлин Въэн“кин эрым Леонид Николаев. 
РыТомгавылк“ыл тан“ПэраНымнымк“ай, мин“кы  ратван“ыт мачЫннаны вальыт нымытварат.
Ынк“эната янор кэлитэ рытогавылк“ыл тэнмычьын, ръэнут наранВэтгытрэлн“ыт Совет депутатэн. 
Янор ым наранТэнмавн“ыт общественные слушания, мин“кы нэрэнЧичьэнн“ыт тотТаран“кэнат мэгчерТэнмычьыт. 

Нэмэ к“ээк“ын моргынан мытратвын“ын мигчир рыляё Омваанвык. Ынн“ытэк“ гавэтгавморэ инэнлельык к“орагынрэтХозяйствен Амгуэма Анатолий Тын“эру рээн. 
Ынан ымы гатвылен мигчир ынн“ытэк“ рыТомгавъё  тэн“элгын“кин заводык.
Ымыльэты тэминн“инэн“эт тэгМигчирээркыт. 


Департаментак сельского хозяйства ынкъам продовольствия рычичьэву нэрэнтын'ыт рымагтын' тъэр о“равэтльат рэмигчирэнн“ыт инэээру ван'эльо. 

Въэн’ык мигчитльэ ГИБДД гитэйву нэлгыркынэт о’равэтльат, микынти энкуврэтэвкыльинэт тэнмычьылк’ылти ак’аТагъен’Вагыргыкэнат, айыкыргыКватка нитк’инэт мыграск’эвынвыкэнак тылечьык. 
Гамн’ылтэтлен инспектор Въээкин ГИБДД Татьяна Полищук:
Тъивынн“ивыгъет губернаторэн мурыгОкругкэн кылгынкэн н“ирэк“эв апрелькэн ымыльо энаврын“ыКватылк“ылтэ.
Тэн“ынн“ин итылк“ылти ымы тылечьыльыт, мигчирэтыльыт такси. 
Лымынкы мыграск“эвынвык йыкыргыкватылк“ылтэ нымытвальыт, вэлыткорак, маляврак, эвытлым раск“эвма мин“кыри мэгчерынвэты. 
Эвыт ым энКуврэтэвкыльин тъивынн“ив, инэнымчевинэн“у штраф к“ликкин мынгыткэн тысячмэл рубльти. 
Ынн’ин торыМгойпы тъычВамакэн вагыргын Въэн’ык гИнэнымчевлинэт мыкын’ н’эръаМЫТЛЫН’Клеккэнак о’равэтльат. 

Н'уткэтэгнык мытыплыткуркын. А'тав нымэльэв. Эргаттагнэты. 






