
Еттык! К'ыпалёмтэлгыткы торПын'ылтэ. Энанымн'ылявыльэгым Анна Гыргольгыргына

БизнесынЛяльыт Чукоткак нинэВинрэтк’инэт к’ээк’ын энанМалявыльэты, микынти ык’итпыльэтк’инэт тъылын’н’ольык коронавирусата. 
Ынн’ин пылвынтольыт ВалунистыЯйпы ынкъам предприятияйпы Highland Gold нэЙылынэт маляврагты турТэминн’инэн, рэк’э йык’ын’ нэрэльун’ынэт эк’эТэгйин’Тъычгыргын COVID-19.
Чама маляврак нараЯан’ынат турыльыт яанан’ат энаврын’Черитвыкинэт, нивк’инэт правительствойпы округкэн. 
Ынк’эната мачОтгын’ рэмигчирэнн’ыт инэнмэлевыльыт. 
Ымы к’утти предприятият чит винрэнву гэтГиливлинэт. ЧукотЭнергойпы гэтриллинэт мытлын’эн млнат маляврагты, инк’ун нъыркурынэт чен’каПэрэкэнат яанан’ат.
Энаврын“ыКватЯанан“ата гэвинрэтлинэт ымы к“утти майн“ыпредприятият вылк“ынтольэн, пылвынтольэн, чама энаан“Рэвлятыльыт.
ЫмыльыПЦР- лабораторият Билибиногты ынкъам Паакэгты нэрКурынэт манэпы РосЭнергоАтомнэн. 

Ынн“ытэк“ Билибинский районагты гэМигчирЛейвыск“ивлин такалгын инэнлельин департаментайпы сельского хозяйства Сергей Эттъыкэу. 
Ынан гитэнин к“орагынрэтПредприятие Озёрное, гэлейвылин амнон“эты.
Тан“К“эглынангэт, к“нут отчётный кэлигйит тэн“Ынн“ин мыкэльу нытвак“эн н“элвыл, кытуркинэк мыкын“ к“мэк н“эръамытлын“эн тысячмэл. 
К“ликкин ыннэн паролк“ав декабырьЫ“лёк гэльувылгылин мигчитльэк рээн Ассоциации авынНымытвальэн Билибинский районак. 
Морыкагты мы гамн“ылтэтлен ынкэкин такалгын инэнлельин Асоциациен Анна К“утынкэу:
НОВОСТИ*_КАДР - К'утынкэва 24_12.mp3
МэгчерЛяйвыПлыткома Сергей Эттъыкэвына гивлин энанляльэты, инк“ун тан“Тэнмавылк“ылтэ лыгЭвиръэ к“орагынрэтыльыт чама лыгэрата. 
ТорГэвэМоон“н“ок мычвынатыркын лейвыск“ивкы к“орагынрэтыльэты сельхозПредприятиен Олой ынкъам Островное. 

Ыннанмытлын’эн к’ръачетЯнвыт гантомгавленат н’утинГивик Чукоткак. 
Гаманэльоленат федеральный программак нынныльын "Спорт – норма жизни".
Ынк’эната гэркурлинэт нымкык’инэт тэминн’инэн’эт ынкъам яанан’ат, чама ръэнутэт тан’Яан’ ратван’ыт эк’увикильэ. 
Департаментайпы культурэн, к’ръачетгыргэн ынкъам нотаЛяйвыгыргэн гамн’ылтэтленат, кытур тамэнн’энан’анТэнмаквыргэты гэтРиллинэт н’ыръо млнат н’эръамытлынча мытлын’К’леккэн тысячтэ. 
Ынк’эната мъаК’ръачетЯнвыт гэтэйкылинэт Въэн’ык, Пээкик, Билибинок, Уголник ынкъам Эквыкыннотак, чама Нунлыгрэк. 
Нэмэ к’ол турыльыт площадка наранТэнмавн’ыт яврэна Уэлек. 
Ымыльо яанан’ат энмэч гэркурлинэт, чымк’ык гэРивлылинэт К’ытрэты. Ынк’ъом льэленРъэтъеквэ тын’эвъёлк’ылтэ к’ээк’ын Овалягты. Чымк’ык ым ы’твыЛяйвыгыргыма элек. 
Департаментак чама гивлинэт, талва2023й гэвэТагнэты мытрэтГиливмык федеральный мэгчерТэнмычьык Спорт норма жизни. Ынк’энаГэвэгты к’ръачетЯнвыт рыТомгавылк’ылтэ к’мэк гамгаНымнымыткок Чукоткак. 

Ынк'эната мытыплыткуркын. Атав нымэльэв, эргаттагнэты. 

