
Еттык, к'ыпалёмтэлгыткы торПын'ылтэ. Гым Анна Гыргольгыргына

Янор тратвын'ын пыг'ыл авынУправленияйпы МЧС. Рагтыйгыръогъа айгыск'ы- нэкъаанк'ач мурыгОкругык. 
Беринговак анк'аЧормыеквэ  ынкъам Чукотский анк'ак янрайгыт к'ликкин мытлын'эн парол метрат секундак. 
Ынк'эната гынрырэтыйгут итык лын'ыткуркыт, эвнэЭквэткэ к'итгыткы нымнымгыпы. К'иврэВинрэтыльин вэтгавъёлгын 112. 

 HYPERLINK "digiton:4:u1053?u1054?u1042?u1054?u1057?u1058?u1048?*u1053?u1054?u1042?u1054?u1057?u1058?u1048? new - u1087?u1077?u1088?u1077?u1073?u1080?u1074?u1082?u1072?_3.mp3" НОВОСТИ*НОВОСТИ new - перебивка_3.mp3

Ныплыткук"инэт ромакавкы ыннын"ыттыкинэт отчёттэ. Ымыльо кэлит тын"ивылк"ылти к"ликкин январьТагнэты. 
Мин"кыри кэлийвылк"ылти рыкэтъон"аннэн инэнлельын Управлениен авынНымытвальэн Чукокак Елена Евтюхова. 
Ынан тывнэн, нымытвальыт микынти гэнъэллинэт энаНымыльавКалек северо- восточного територриального управлениен ынкъам Департаментэн сельского хозяйства ынк"энат отчётаКалелк"ылтэ, тъэр гыннулинэт ынкъам гаГыннэгн"ыттыленат кытур.  
Чама микынти эннукэ гитлинэт, нэмык"эй рыЛьататъёлк"ылтэ кэлит. 
Отчётак кэлийвылк"ыл чама  мин"кы, ръаЫннын'ыттынвык,  гыННын"ыттылинэт. 
Эвыр ым эрэткэ нэрэнтын"ыт кэлит, эвытлым кэлик мыкын" ынныт гэкэлилин, ынк"эн ымыльэты инэНымчевинэн"у вальылк"ыл, нараШтрафн"ыт. 
Ынн"атал тан"ыМн"ылёк мигчитльэт управленияк авынНымытвальэн, вэтгавъёлгыткота 6-90-24, 9-90-30, эвытлым ыннын"ыттынМигливкин комитетагты вальын Департаментак сельского хозяйства 6-35-18.
Чама гамгаРайоныткок варкыт мигчитльэт ассоциацияйпы авынНымытвальэн Чукоткак. 

 HYPERLINK "digiton:4:u1053?u1054?u1042?u1054?u1057?u1058?u1048?*u1053?u1054?u1042?u1054?u1057?u1058?u1048? new - u1087?u1077?u1088?u1077?u1073?u1080?u1074?u1082?u1072?_3.mp3" НОВОСТИ*НОВОСТИ new - перебивка_3.mp3

Мигчитльэ округкэн управленияйпы гыннигГынритыльин к"ээк"ын нэГитэркынэт н"аргыночьыт лейвыльыт Беринговскак, мин"кы гынникыт гаЛяйвыМголенат торГэвэн"н"ок. 
ИАйпы Чукотка нымн"ылтэлк"энат, нымнымык ганТомгавлен к"ол группа охотИнспекторык рээн, микынти амК"ынъычо энаЁпатычьата рэЛейвын"ыт тылечьыткынык нымнымык к"ача. 
Эвыр ым нэрэЛьун"ынэт н"аргыночьыт, лыгэнЭвыр нэрэлк"эгнэвн"ыт. 
Игыр ым Угольные копик рээн лейвыркыт, ынн"ытэк" ынкы гэльулин ыннэнчьэн н"аргыночьын мэйн"ыльын. 
Игыр ынкы нэмык"эй охотИнспектор нымигчирэтк"ин, ытръэч люнЛьутэ гэнтылин ынан винвыт. 
Лыгэнитык нэГынрырэтыркынэт нымнымыт. Транкэтъон"атын, нымытвальа нэЛьунэт н"аргыночьыт чит н"эръамытлын"К"ав январык.
Гытъатэты гэетлинэт, н"эранНымнымыткок н"ойЭнатъатынвык рээн гатваленат, гэлейвылинэт.  

НОВОСТИ*НОВОСТИ new - перебивка_3.mp3

Нинэвинрэтк'инэт таРоолк'ылн'ыльэты Чукоткак. ГаляльыГэвэк манэта гэВинрэтлинэт котъёма турТэминн'инэн'эт н'ырок' предприятиягты Чукоткак. 
Департаментайпы сельского хозяйства  гамн'ылтэтленат, ынн'ин гаМанэПэрэленат Билибинская рывэлытковКомпания, вилыткульыт Лаврентьевское ынкъам к'ол предприниматель нэмык'эй Билибингыпы. 
Ыргынан чинитЧимгъутэ гэркурлинэт ынкъам гэРивлылинэт яанан'ат мэгчерынвэты, ынк'ом ырыкы рыПэлк'ынтэвнинэт бюджетгыпы к'мэк н'ырак'леккэн мынгыткэн парол процентат манэта. 
Ынк'энагты гэтриллинэт мыкын' кылгынкэн н'ырак' паролкэнак млнак рубльти. 
ЫнанМыкын' манэт гаЯаленат танкавн'ыма таЛывээръын'кэн цех К'ытрык.
Ынк'ъом н'ыръо млнат гаяаленат инэнВилыткувыльыт билибинская торговая компанияйпы, нинэтэйкык'инэт тыргыёчгыт к'ораТъолгыпы ынкъам галгаТакэчгэпы. 
Ынкъам ыннанмытлынча мытлын'К'леккэн тысячтэ гаяален таКавкавн'ыльа Билибингыпы. 

 HYPERLINK "digiton:4:u1053?u1054?u1042?u1054?u1057?u1058?u1048?*u1053?u1054?u1042?u1054?u1057?u1058?u1048? new - u1087?u1077?u1088?u1077?u1073?u1080?u1074?u1082?u1072?_3.mp3" НОВОСТИ*НОВОСТИ new - перебивка_3.mp3

Н"уткэтэгнык мытыплыткуркын. А"тав нымэльэв, эргаттагнэты!

